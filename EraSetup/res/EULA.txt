
Важливо, прочитайте уважно!

Ця Угода “Про тестування програмного комплексу ЕРАГС” є юридичним документом, який укладається між Вами (фізичною або юридичною особою) і автором ПК ЕРАГС - Володимиром Кольцовим. Установлюючи, використовуючи, чи передаючи іншим особам компакт-диск із ПК ЕРГАС, Ви, таким чином, погоджуєтесь виконувати умови цієї Угоди.

Ця версія ПК ЕРАГС призначена виключно для тестування. Мета тестування програмного забезпечення - виправлення помилок, виявлення недоліків, упровадження нових можливостей, загальне підвищення якості.

    Ця Угода дає Вам наступні права.

1.	Обсяг прав.
1.1.	Ви можете встановлювати і використовувати одну або кілька копій ПК ЕРАГС на різних комп'ютерах, у будь-якому відділі реєстрації актів цивільного стану, виконкомі місцевої ради чи іншій установі, яка є структурним підрозділом органу реєстрації.
1.2. Ви можете вільно передати компакт-диск з ПК ЕРАГС в інші відділи реєстрації актів цивільного стану або виконкоми місцевих рад по всій території України.

2.	Обмеження.
2.1. Ви зобов'язуєтеся не передавати компакт-диск з ПК ЕРАГС особам, які не є державними службовцями органів реєстрації.
2.2. Ви зобов'язуєтеся не робити копії компакт-диску з ПК ЕРАГС на інші компакт-диски чи інші інформаційні носії. Ви також зобов'язуєтеся не використовувати будь-які компоненти ПК ЕРАГС окремо від ПК ЕРАГС.
2.3. Ви не маєте права надавати ПК ЕРАГС для продажу, прокату або іншим чином використовувати ПК ЕРАГС чи будь-які його компоненти з метою отримання комерційної вигоди.
2.4. Ви не маєте права вдаватися до зворотнього конструювання, декомпіляції або дезасемблювання ПК ЕРАГС чи будь-які його компоненти.

3.	Інші права та обов’язки.
3.1.	У випадку виявлення Вами помилок, збоїв або інших недоліків у роботі ПК ЕРАГС, Ви зобов'язуєтеся повідомити про це автора телефоном, електронною або звичайною поштою.
3.2. Ви можете вносити свої пропозиції і побажання, пов'язані з поліпшенням якості ПК ЕРАГС.

